Středověk lze rozdělit na tři období: raný středověk (5. – 11. stol.) charakterizovaný šířením křesťanství a rozvojem románské kultury, vrcholný středověk (11. – 14. stol.) s rozvojem měst a vznikem měšťanstva, a pozdní středověk (14. – 15. stol.) s prvními zámořskými objevy a vrcholem gotického umění. V umění se rozvíjel románský sloh (10. – 12. stol.) vycházející z římského umění a gotický sloh (2. pol. 12. – 15. stol.) s charakteristickými znaky jako vertikalismus, lomený oblouk a vnější opěrný systém.

V divadle antické divadlo zaniklo a divadelní umění přežilo mezi kočovnými umělci. Objevily se dva druhy divadla: církevní (liturgické) divadlo s žánry jako mirákl, moralita a mystérium, a světské divadlo s fraškami, slavnostmi bláznů, interludii a mumraji, které stály na počátku vzniku baletního umění. V tanci měla církev negativní postoj a tanec považovala za hřích. Rozvíjely se různé druhy tanců: dvorské tance (procesionální tance, estampida), cechovní tance a samostatné druhy tanců jako tanec smrti, choreománie (Tanec sv. Víta), tanec pochodňový a sabath.
