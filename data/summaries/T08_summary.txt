Klasicismus bylo období, které vzniklo ve Francii ve druhé polovině 17. století za vlády Ludvíka XIV. Inspirovalo se antikou a zdůrazňovalo jasný, pravidelný řád, úměrnost a rozum. Klasicismus lze rozdělit na tři fáze: barokní klasicismus, klasicismus (osvícenství, absolutismus) a empír (Napoleon Bonaparte). Hlavními filozofy byli René Descartes („Myslím, tedy jsem.“) a Immanuel Kant. V umění se inspirovalo antickou kulturou a zdůrazňovalo pravidelnost a řád.

V tanci získal balet svou samostatnost a nebyl součástí opery. Vznikl nový baletní žánr ballet d'action (dějový dramatický balet), o jehož uvedení se zasloužili choreografové Gasparo Angiolini a Jean Georges Noverre. Angiolini vytvořil v roce 1761 balet Kamenná hostina s hudbou Christopha Willibalda Glücka. Jean Georges Noverre byl nejvýznamnějším choreografem klasicismu, vytvořil kolem 150 baletů a v roce 1760 vydal knihu Listy o tanci a baletech, která měla zásadní vliv na vývoj baletu. V Pařížské opeře působili významní tanečníci a choreografové jako Gaetano Vestris, August Vestris, Maxmilian Gardel, Pierre Gardel a Jean Dauberval, který vytvořil slavný balet Marná opatrnost.
