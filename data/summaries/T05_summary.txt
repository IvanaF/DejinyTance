Renesance bylo období od 14. do 17. století, které vzniklo v Itálii ve Florencii a snažilo se o znovuzrození antické kultury s důrazem na humanismus a život v současnosti. V renesanci se rozvíjelo umění, literatura, hudba, divadlo a tanec. V divadle se nejprve rozvíjelo italské divadlo s různými druhy – školské divadlo, učenecká komedie, dvorské divadlo a komedie dell'arte. V Anglii vzniklo alžbětinské divadlo s masques a Williamem Shakespearem jako nejslavnějším dramatikem. Ve Španělsku se rozvíjelo španělské divadlo zlatého věku.

V tanci se rozvíjelo dvorské taneční umění. Profesionální učitelé tance vydávali učebnice s popisy oblíbených tanců. Mezi významné učitele patřili Thoinot Arbeau s knihou Orchésographie, Cesare Negri a Antonio Cornazano. Rozvinuly se tance 15. století (basse danse, saltarello), 16. století (pavana, gagliarda, allemande, courante, branles, sarabanda, volta) a 17. století (courante, menuet). V roce 1661 byla založena Královská akademie tance Ludvíkem XIV., která pečovala o čistotu provedení tanců.
